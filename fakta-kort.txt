I forrige uke kom man frem til et kompromissforslag; dersom
sentralstyret ville oppheve suspensjonene, så ville noen av de som
krever om ekstraordinært landsmøte (EOLM) frafalle kravet om EOLM.

Sentralstyret har nå kommet frem til at de vil *vurdere* å
*midlertidig* oppheve suspensjonene dersom de suspenderte melder seg
for generalsekretæren og utfører arbeid for sekretariatet.  En av
hovedårsakene bak det opprinnelige kravet om EOLM er at vi finner det
svært vanskelig å samarbeide med generalsekretæren, så vi synes ikke
dette er et særlig godt tilbud.

Sekretariatet nekter å informere om hvor mange medlemmer partiet har.
Så vidt oss bekjent har nå 22 medlemmer krevd EOLM, dersom partiet har
110 medlemmer så utgjør det 20%.  Vi antar at det relle medlemstallet
ligger under hundre.  Sentralstyret nekter å imøtekomme krav om EOLM.
Vedtektene sier ganske klart at dersom 20% av medlemmene krever EOLM,
så skal det bli EOLM, det står ingenting i vedtektene om at kravet må
begrunnes, at det foreligger noen særlige formkrav for å kreve EOLM,
eller at et krav om EOLM kan avvises dersom sentralstyret er uenig i
grunnlaget for EOLM.

Noen har i alt hemmelighold innført kommunikasjonskontroll - mail til
fylkeslagsstyrene (unntatt tre fylker) går rett til sekretariatet og
ikke til fylkeslagenes styremedlemmer.  Dette ble oppdaget av
Middelthun 20. februar, og er fortsatt ikke rettet opp i pr
26. februar, til tross for at partileder lovet rask opprydning.  Dette
er ganske alvorlig - i tillegg til at det er et brudd på alt av
demokratiske spilleregler, så vanskeliggjør det allminnelig
styrearbeid, herunder innkalling til ordinære årsmøter og jobbing med
lister.  Dersom det blir arrangert årsmøter og stilt lister utenfor
kontroll av de lovlig valgte lokallagsstyrene, kan både årsmøter og
lister bli erklært ugyldige.

En lengre vurdering finnes på
https://gitlab.com/pir-reboot/pir-reboot/blob/master/fakta.md
