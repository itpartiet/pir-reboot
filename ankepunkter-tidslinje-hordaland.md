Ankepunkter/tidslinje Hordaland 2017-03-01 denne oppdatering 2017-03-12

Før innkalling til EOLM

1. Valgkampen 2015 – stemningen var forsåvidt okay da, selv om 
   frustrasjonen viste seg allerede. Anders Kleppe hjalp til, men møtte 
   ofte ikke opp i valgboden til tross for at han lovte å komme. Ståle 
   Olsen ble ofte sittende alene i boden eller ingen satt der da Kleppe 
   hadde sagt han skulle sitte der den dagen og ikke møtte opp. Vi i 
   Hordaland var også kritisk til å bruke alle pengene på leie av boden 
   og ønsket heller å bruke de sekstentusen kronene på å reise rundt i 
   Hordaland på valgturne, men Sentralstyret bestilte boden uten å 
   konsultere oss først. Leie av boden var ikke bortkastet, men det var 
   ikke Hordaland sitt valg. En slik overstyring har blitt vanlig etter 
   hvert.

2. Relativt tidlig i 2016 henvendte Kleppe seg til Olsen og ba om å få 
   utlevert et bilag som Olsen aldri hadde hatt i sin besittelse. Olsen 
   opplevde etterhvert hele seansen fram og tilbake med email som 
   fullstendig obskur og til dels vanvittig. Kleppe beskyldte Olsen for 
   å ha kjøpt et plekter på piratpartiets regning. Olsen prøvde å 
   forklare Kleppe at han ikke eide en gitar og ikke kunne spille og 
   aldri hadde sett snurten av det nevnte kredittkortet, men det nyttet 
   ikke. Kleppe stod på sitt. Olsen trodde ikke at Kleppe diktet og 
   mente at Kleppe husket feil og at det var Holm som hadde lånt kortet. 
   Dette i et heller fortvilet forsøk på å finne fornuft i galskapen.
   Men Holm bruker ikke plekter. Kleppe diktet. Olsen lurer fortsatt på 
   hva som foregikk i Kleppes hode. Samtalen endte relativt fredelig, 
   men i mer frustrasjon. Kleppe fortsetter å nevne bilaget ved enhver 
   anledning i tiden fram til nåtiden.

3. Stemningen mellom SS og Hordaland blir så ille etter hvert at Olsen 
   og Holm ikke betaler årskontingent i protest.

4. I desember mister Olsen tilgangen til sin emailkonto hos PIR, en god 
   måned før hele systemet bryter sammen og det fortsatt fungerer for 
   alle andre. Han spør Kleppe hva som har skjedd og spør om han kan 
   sørge for at det blir fikset. Det skjer aldri og han får aldri noen 
   respons. Han ber også om økonomisk støtte til rekruttering og til 
   arrangementer, men dette blir også mer eller mindre ignorert. Holm og 
   Olsen har flere ganger de siste årene gjort forsøk på å revitalisere 
   lokallaget, uten å lykkes. Mangel på støtte fra sentralt hold er 
   definitivt en av årsakene til at de ikke har lykkes.

5. Øyvind Nondal kontakter Olsen og legger ut om sine mange 
   frustrasjoner med Kleppe og SS, og spør Olsen om han vil støtte en 
   innkalling til EOLM. Etter å ha tenkt seg om sier Olsen nei, en 
   avgjørelse han angrer dypt på i dag.

6. En gang på nyåret, i hvert fall så tidlig begynner SS å planlegge OLM 
   i Bergen. Ingen i det sittende styret i Hordaland blir kontaktet, 
   tiltross for at det ifølge vedtektene er lokallaget som skal 
   arrangere OLM.

7. I begynnelsen av februar, i hvert fall så tidlig, godt før kravet om 
   EOLM blir sendt ut, begynner Gorm Hansen og SS å kontakte Olav 
   Handeland og andre i Hordaland for å spørre om de vil stå på 
   valglisten og også underskrive den. Nok en gang blir styret i 
   Hordaland forbigått (ignorert), til tross for at det i følge 
   valgloven må være to lokale styremedlemmer som skriver under 
   valglisten for et gitt parti. SS bryter ikke bare sine egne 
   vedtekter, men også valgloven.

8. Under en samtale i Oslo der Øyvind Holm foreslår bruk av et nytt open 
   source regnskapsprogram eksploderer Kleppe i umotivert raseri og 
   hevder at et slikt program ikke kan brukes, selv om det kan det. Holm 
   tar toget tilbake til Bergen og må betale alt selv.

9. Vi i Hordaland Piratparti hadde endelig fått nok. Etter årevis med 
   små og store frustrasjoner bestemte vi oss for å handle, for å slutte 
   oss til de som ønsket forandring. Vi forstår godt at Nondal og 
   Gotheim gikk til media etter å ha forsøkt å snakke fornuft med SS i 
   månedsvis.

Etter innkalling til EOLM

10. Med det samme vi stakk hull på verkebyllen, begynte enda mer gift å 
    strømme ut og fortsatte å gjøre det. Det ser ikke ut til å være noen 
    ende på den. Underskriverne blir suspendert, til tross for at de 
    bare har fulgt den adgangen vedtektene gir dem til å kreve EOLM.

11. Raymond Johansen kommer med et tilsvar dryppende av hån og sarkasme 
    når Olsen våger å fremme tanken om at SS, sentralstyret må gå

12. Kleppe fjernet tilgangen til alle fylkesstyremedlemmer fra 
    mailinglistene til sitt respektive fylkesstyre og erstattet dem med 
    sekretariatet, unntatt de positiv til han i Agder, Sør Trøndelag og 
    Nordland. Han påstår at han fjernet inaktive fylkeslag, enda en 
    påstand uten rot i virkeligheten.

13. Når de ikke-suspenderte medlemmene av styret i Hordaland piratparti 
    kaller inn til ekstraordinært årsmøte antyder eller mer enn antyder 
    Kleppe likegodt at det ikke eksisterer eller aldri har eksistert et 
    lokallag i Hordaland, tiltross for at han var med på å stifte det 
    for fire år siden og deltok i valgkampen der for to år siden.

14. Kleppe krever tilbake det Holm ikke betalte selv av Oslo reisen, 
    enda mer åpenbar trakassering fra hans side.

Øyvind A. Holm
Leder i Hordaland piratparti

Ståle Olsen
Nestleder i Hordaland piratparti
