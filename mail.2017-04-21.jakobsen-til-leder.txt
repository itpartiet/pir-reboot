Date: Fri, 21 Apr 2017 15:36:29 +0200
From: Øystein Jakobsen <oystein.jakobsen@piratpartiet.no>
To: Tale Haukbjørk Østrådal - Piratpartiet <tale@piratpartiet.no>,
 temp-styremedlemmer-pir <temp-styremedlemmer-pir@middelthun.no>, Styret i
 Piratpartiet <styret@piratpartiet.no>
Subject: Krav om svar på aktiviteter fra sentralstyret
Message-ID: <CALacVfoB69raC2sTo9v8mTC-EPgSUR12N13vchC3thN04yO=kg@mail.gmail.com>

Hei igjen Tale. Først vil jeg påpeke at jeg ikke har fått svar på min 2 uker
gamle mail om et avklaringsmøte, og sender da en offentlig påminnelse samt krav
om svar på nylige aktiviteter. Jeg ønsker på nytt svar fra deg som leder (som
jeg gjorde for to måneder siden).

Nå ser jeg at istedenfor å få en innkalling til et avklaringsmøte mellom
sentralstyret og Oslo Piratparti, virker det å være planlagt et
"stiftelsesmøte" for Oslo Piratparti - uten at det er offentliggjort med tid og
sted. Jeg har ikke mottatt innkalling til dette møtet, landsmøtet eller noe
annet møte for den saks skyld. Jeg ser også av styrereferater at gensek skal
"kontakte brreg", antagelig for å be dem endre hvem som sitter i styret.

Jeg sitter i styret til Oslo Piratparti, og har gjort det siden etableringen av
både fylkeslaget og Piratpartiet sentralt. Jeg har vært medlem siden
begynnelsen og en av foregangsmennene for å få partiet etablert. Hvorfor har
jeg ikke blitt innkalt til landsmøtet eller dette stiftelsesmøtet? Enda
viktigere, hvorfor skal det være et stiftelsesmøte når det allerede er et
fylkeslag? Hvorfor står ikke referatet fra årsmøtet i Oslo på Piratpartiets
Wiki? Hvorfor har jeg ikke blitt informert om en defakto beslutning om å fjerne
meg fra et verv jeg innehar (jeg sitter i styret uansett om dette møtet ble
underkjent, hvis sentralstyret i hele tatt har anledning til å godkjenne/
underkjenne årsmøter)? Har sentralstyret anledning å oppløse et fylkeslag og
fjerne styremedlemmer, tilogmed uten å opplyse styremedlemmer om at de er blitt
fjernet? Er jeg også blitt suspendert uten å få beskjed, slik mange andre har
blitt det?

Jeg opplever det slik at sentralstyret anser årsmøtet vi hadde som ugyldig.
Møtet ble gyldig innkalt (med innkalling sent til "alle.oslo@piratpartiet.no"
og avholdt med tilstrekkelig registrerte stemmeberettigede medlemmer. Jeg kan
ikke se noe sted i vedtektene at suspenderte medlemmer ikke kan velges inn til
verv, at å gjøre dette annulerer gyldigheten til møtet, at medlemmer som
stemmer på suspenderte medlemmer til verv annullerer deres stemmerett eller
fører til deres suspensjon og påfølgende tap av stemmerett - eller at møtet da
underkjennes. Dette er viktig å påpeke, først fordi det står ikke noe i
vedtektene at et suspendert medlem ikke kan velges til verv, men at de skal ha
mulighet til å inneha verv hvis landsdmøtet ikke ønsker å opprettholde deres
suspensjon (som tross alt krever 2/3 flertall).

Det snakkes om "kuppforsøk" og "motarbeidelse av partiet" når denne såkalte
utbrytergruppen krevde ekstraordinært landsmøte. Er det noe som kan kalles
kuppforsøk er dette jeg nå er vitne til. Jeg ser et sentralstyre er i ferd med
å fjerne alle personer som de ikke anser som "tilstrekkelig lojale", innsender
doble valglister så bekrefte egne lister som genuine lokale lister (hvilket de
ikke er), fjerner hele fylkeslag med henvisninger til "gjentatte vedtektsbrudd"
uten å faktisk peke på hvilke, et stadig økende antall suspensjoner uten
forklaring og ikke minst fullstendig kommunikasjonskontroll hvor epostlister
til lokallag blir fjernet og omdirigert til sekretariatet.

Jeg ønsker svar på følgende spørsmål:
- Hvorfor er det innkalt til "stiftelsesmøte" for Oslo Piratparti når det
allerede eksisterer et? Hvorfor er ikke alle medlemmer i Oslo innkalt til et
slikt møte?
- Hvilke vedtekt(er) påberoper Sentralstyret seg som gjør at de kan underkjenne
et fylkeslags årsmøte, valglister, beslutninger og eksistens?
- Hvilke vedtekt(er) konkret har jeg som styremedlem i Oslo Piratparti brutt
som tilsier at min signatur på valgliste og årsmøtereferat skal kunne
underkjennes?
- Hvorfor er jeg som styremedlem (både før og etter årets årsmøte) ikke
informert om et slikt stiftelsesmøte? Er jeg suspendert?

I tillegg ønsker jeg å vite
- Er det innført kommunikasjonskontroll i Piratpartiet, hvor epostlister er
blitt endret bort fra deres opprinnelige mottakere?eller Russ
- Er det utsendt innkalling til landsmøtet til alle.medlemmer@piratpartiet.no?
(Jeg spør, fordi jeg er medlem og har ikke fått innkalling)
- Stemmer det at generalsekretæren har kalt opprettelsen av en epostliste
(piratpartiet2) for en "kriminell handling"? Dette er i så tilfelle en svært
drøy påstand, og jeg ber om å få vite hvilken lovparagraf som tilsier at det er
forbudt å opprette epostlister som ikke er underlagt sentral kontroll (og da
henviser jeg til Norges Lover, ikke Kina's).

Egentlig burde denne tvisten avgjøres av et Landsstyre, men jeg ser at
Generalsekretæren, istedet for å kalle inn til et landsstyre har tatt på seg
denne rollen sammen med 4 ikke-navngitte styremedlemmer. Dette er ikke den
kontrollfunksjonen som Landsstyret skulle opprinnelig inneha, som motvekt mot
den makten som Sentralstyret ble gitt etter å få mulighet til å suspendere
medlemmer. Ingenting av dette er forenelig med "landets mest demokratiske
parti".

Mvh
Øystein B. Jakobsen
+47 9283 0070
oystein.jakobsen@piratpartiet.no

2017-04-08 11:11 GMT+02:00 Øystein Jakobsen <oystein.jakobsen@piratpartiet.no>:

    Jeg har gått inn på Wikien nå for å se på Oslo fylkeslag sin historikk. For
    2 timer siden ble all historikk slettet, årsreferatet fjernet osv. Det er
    ganske uheldig. Jeg vet ikke hva du mener med "piratpartiet2", men det er
    kanskje den alternative epostlisten som er opprettet. Den måtte skapes,
    fordi eposter kommer rett og slett ikke frem, noe Øystein Middelthun
    påpekte i Februar. Jeg har f.eks. ikke fått innkalling til landsmøte og det
    var flere som ikke fikk innkalling til årsmøtet i Oslo (jeg fikk min
    innkalling til alle.oslo@piratpartiet.no så Tobias gjorde alt rett der).

    Det er noe rart som skjer, og jeg liker det ikke. Kan vi prøve å snu denne
    trenden raskt? Du foreslo tidligere et Mumble-møte med de aktive i Oslo og
    sentralstyret. Det kan umulig være ønskelig å fjerne alle de aktive i Oslo
    og håpe på nyvekst som er mer pirat enn det f.eks. jeg, Øystein M og Thomas
    er... (skal godt gjøres tror jeg). Da må vi løse dette, og raskt.

    Ikke bare risikerer vi full splittelse i partiet, bruke landsmøte på bare
    dette her (i full offentlighet) og fullstendig frafall av Oslo fylkeslag -
    vi risikerer partiets snarlige død. Tror jeg. Jeg ble reengasjert av denne
    saken, men det går en grense hvor vi ikke jobber for pirat-ting lengre, vi
    ser ikke Knappskogen for bare trær. Øystein M, Tobias og Thomas er også lei
    og gir seg snart tror jeg. Risikoen er også at alle fylkeslag frykter at
    deres møter og lister kan underkjennes på kort varsel av Sentralstyret hvis
    de ikke oppfører seg, og da er vi ikke Piratpartiet lengre - selv om vi
    overlever valget. Husk at kravet om EOLM ble droppet fordi årsmøtet i Oslo
    ønsket å gå videre. Dette ble ikke fulgt opp fra sentralstyret, som virker
    å ha delegert alt dette til Generalsekretæren alene? (merk at dette
    referatet sier ikke at årsmøtet i Oslo ble underkjent eller at valglistene
    er underkjent, bare at sekretæren kan kontakte offentlige organisasjoner,
    uten å si noe om hva han kan gjøre).


        "Sentralstyret delegerer arbeidet med å kontakte alle offfentlige
        organisasjoner til Generalsekretæren alene. [...] Alle saker som
        vedrører underkjente referater fra fylkeslag og lokallag,
        suspensjonssaker og mistillit mot styret og generalsekretær blir ikke
        bli behandlet av styret og sekretariatet før Landsmøtet 2017 i Bergen."


    Innkall alle i Oslo + sentralstyret til et møte med en snarlig dato. Det MÅ
    bli før påske, ellers mister vi mye av mulighetsrommet vårt.

    Husk at jeg er ikke en del av "anarkistgruppen" - om noe har jeg vært for
    passiv i dette. Vi kan ikke vente til landsmøtet, dette må gjøres før
    valglistene er ferdigbehandlet (pluss at det blir et surt landsmøte hvis
    dette ikke er avklart på forhånd). De i sentralstyret som mener vedtekter
    er brutt kan påpeke hvilke, og Oslo-styret kan enten forsvare seg eller
    rette seg, alt etter om innsigelsene er legitime eller ikke.



    Mvh
    Øystein B. Jakobsen
    +47 9283 0070
    oystein.jakobsen@piratpartiet.no

