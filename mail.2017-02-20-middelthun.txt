Date: Mon, 20 Feb 2017 19:07:29 +0000 (GMT)
From: Øystein Middelthun <oystein@piratpartiet.no>
To: temp-styremedlemmer-pir@middelthun.no
Subject: Tømte mailinglister for fylkesstyrene

Hei, alle sammen!

Jeg vil gjerne informere om at alle fylkesstyremedlemmer har blitt fjernet fra mailinglistene til sitt respektive fylkesstyre og erstattet med sekretariatet. Endringen skjedde i går, en gang mellom kl. 15:04, da jeg sendte mail til alle styremedlemmer, og kl. 22:49, da jeg sendte en ny mail til alle styremedlemmer. Jeg forstod ikke umiddelbart årsaken til at jeg ikke fikk en kopi av den andre mailen jeg sendte, men ser nå i zimbras adressebok (under Contacts->Distribution Lists) at så å si alle styrelistene er tømt. Påfallende nok er det tre fylker som ikke er berørt av endringen: Agder, Nordland og Sør-Trøndelag. Ettersom jeg ikke lenger har tilgang til mailserveren kan jeg ikke fremskaffe ytterligere detaljer, men jeg har satt opp denne midlertidige erstatningslisten, som etter beste evne skal inneholde alle fylkes- og sentralstyremedlemmer. Så snart de ordinære listene er på plass igjen vil denne lista fjernes.

Dette er et grovt overtramp, og jeg forventer at det får konsekvenser for de involverte!

-- 
Mvh
Øystein Middelthun                                                                                                                                                            
