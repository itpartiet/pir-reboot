Date: Sun, 23 Apr 2017 21:55:20 +0200
From: Tobias Brox <tobias@tobixen.no>
To: styret@piratpartiet.no
Cc: temp-styremedlemmer-pir@middelthun.no,
 piratdiskusjoner@mailman.kunnskapsallmenning.no
Subject: Styreansvar
Message-ID: <20170423195520.GO32703@srv1.bekkenstenveien53c.oslo.no>
User-Agent: Mutt/1.5.20 (2009-12-10)
Sender: piratdiskusjoner
 <piratdiskusjoner-bounces@mailman.kunnskapsallmenning.no>

I siste mail fra Olav Handeland til sentralstyret trues det med 
rettslige skritt dersom han ikke får saklige svar fra sentralstyret.

Styret bør ta innover seg at det kan bli holdt ansvarlig for 
vedtektsstridige eller ulovlige handlinger.  Erstatningskrav kan komme 
både fra enkeltpersoner og fra partiet (representert ved et 
etterfølgende sentralstyre), samt fra lokallag.  Uaktsomhet er 
tilstrekkelig grunnlag for at man skal kunne bli holdt 
erstatningsansvarlig.  Man kan også bli holdt ansvarlig for rettslige 
kostnader.  I tilfeller hvor Piratpartiet eller sentralstyret bryter 
lovverk, kan styremedlemmer også bli holdt strafferettslig ansvarlig.  
Vi vet ikke om det er tegnet styreforsikring, men i grove tilfeller kan 
forsikringsselskapet kreve regress.  Forsikring beskytter uansett ikke 
mot et straffetrettslig ansvar.

Det virker som at det er et smutthull i vedtektene, sentralstyret har 
tilsynelatende full anledning til å sikre seg gjenvalg på landsmøtet ved 
å suspendere alle kritiske røster.  § 13.4 kan tolkes dithen at det ikke 
foreligger noe krav om saklig begrunnelse for suspensjonene.  Det er 
imidlertid ganske opplagt at dette ikke var intensjonen bak paragrafen, 
og det kan hende de som er suspendert vil få medhold dersom dette tas 
til retten.

Landsmøtet er ikke innkalt iht vedtekt § 6.6.  At man fortsatt ikke har 
annonsert på nettside eller forum er i seg selv kritikkverdig - men det 
kan også se ut til at bl.a. rundt halvparten av Oslomedlemmene ikke har 
fått innkalling per epost, og i allefall én av disse ble først klar over 
landsmøtet etter at fristen for å sende forslag gikk ut.  Dersom Oslo er 
representativt for medlemsmassen forøvrig, så kan landsmøtet like godt 
kanselleres med det samme.  Styret har vært gjort oppmerksom på at ikke 
alle har fått innkalling, men har ikke løftet en finger - særlig 
kritikkverdig er det at Gorm i en mailutveksling med Middelthun avfeier 
kritikken med at ettersom Middelthun har funnet ut av møtedetaljene på 
wiki er alt i sin skjønneste orden. Det er ikke usannsynlig at 
landsmøtet vil bli erklært ikke vedtaksdyktig pga dette.  Sentralstyret 
kan bli holdt personlig ansvarlig for reisekostnader fra samtlige 
medlemmer som har tatt seg turen til Bergen til ingen nytte.

Avvikling av fylkeslagene (påbegynt ved tømming av styremailinglister i 
februar) finnes det ikke rom for i vedtektene.  Man kan kanskje bruke § 
15 til å begrunne at fylkeslagene ikke har overholdt sine plikter - men 
så vidt vi vet finnes det ikke noe eksplisitt og begrunnet 
sentralstyrevedtak om at Hordaland har mistet sine rettigheter til å 
representere Piratpartiet i Hordaland.  Retten vil nok også legge vekt 
på dokumentasjon på at Hordaland fylkeslag var et anerkjent fylkeslag 
helt til konflikten blusset opp.  Det foreligger heller ikke vedtekter 
som gir sentralstyret eller sekretariatet anledning til å erstatte 
eksisterende fylkeslag med et nytt fylkeslag ved å invitere noen 
håndplukkede personer til et "stiftelsesmøte".

Valgloven § 6.3 er blitt brutt i Hordaland og i særdeleshet i Oslo.  
Dokumentfalsk er straffbart, dette inkluderer å signere som 
styremedlemmer når man ikke er styremedlemmer.  Generalsekretær og 
sentralstyre er medansvarlig ettersom de har oppmuntret til dette, mot 
bedre viten.

Generalsekretæren og sekretariatet gjør seg muligens også skyldig i 
sjikane, bl.a. påstander om at navngitte medlemmer har brutt vedtekter 
eller lover - uten å redegjøre nærmere, påstander om at navngitte 
medlemmer har skyld i at partiet ikke stiller valglister i alle landets 
19 fylker, påstander om at navngitte medlemmer har skyld i at man mister 
statsstøtte eller at medlemmene forsvinner.  Merk at det er helt 
legitimt å kritisere sentralstyre og sekretariat for de samme tingene, 
ettersom sentralstyre og sekretariat tross alt har tatt på seg et 
ansvar.

I særdeleshet, siste sentralstyrereferat anfører at enkelte 
Oslomedlemmer har gjort kriminelle gjerninger.  Det er fullstendig 
tillatt å skrive at det foreligger mistanke om kriminelle gjerninger, 
eller at enkelte Oslomedlemmer har blitt politianmeldt for kriminelle 
gjerninger, men man er per definisjon ikke kriminell før det foreligger 
en rettskraftig dom.

Jeg vil at dere tenker godt over hva dere gjør - det er aldri for sent å 
snu.

-- 
Tobias Brox - +47-91700050



_______________________________________________
piratdiskusjoner mailing list
piratdiskusjoner@mailman.kunnskapsallmenning.no
http://mailman.kunnskapsallmenning.no/mailman/listinfo/piratdiskusjoner

