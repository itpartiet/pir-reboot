This is Google's cache of https://wiki.piratpartiet.no/index.php?title=Hordaland_Piratparti/Vedtekter. It is a snapshot of the page as it appeared on 1 Mar 2017 09:00:24 GMT.
The current page could have changed in the meantime. Learn more
Full versionText-only versionView sourceTip: To quickly find your search term on this page, press Ctrl+F or ⌘-F (Mac) and use the find bar.
Hordaland Piratparti/Vedtekter
From Piratpartiet
Jump to: navigation, search
Contents

    1 Vedtekter for Hordaland Piratparti
        1.1 § 1 NAVN
        1.2 § 2 FORMÅL
        1.3 § 3 MEDLEMSSKAP
        1.4 § 4 ORGANISASJON
        1.5 § 5 FYLKESSTYRET
        1.6 § 6 FYLKESÅRSMØTET
            1.6.1 6.1 Fylkeslagets årsmøte og innkalling
            1.6.2 6.2 Konstituering av årsmøte
            1.6.3 6.3 Behandling av saker
            1.6.4 6.4 Styret
            1.6.5 6.5 Ekstraordinært årsmøte
            1.6.6 6.6 Voteringsregler i fylkeslaget
            1.6.7 6.7 Protokoll
            1.6.8 6.8 Revisor
        1.7 § 7 NOMINASJON
        1.8 § 8 VEDTEKTSENDRINGER
        1.9 § 9 OPPLØSNING

Vedtekter for Hordaland Piratparti

§ 1 NAVN

Fylkeslagets navn er Hordaland Piratparti.

§ 2 FORMÅL

Hordaland Piratparti har som formål å arbeide aktivt for å fremme Piratpartiets politikk i Hordaland i samsvar med piratkodeksen, Piratpartiets vedtekter, kjerneprogram og andre til enhver tid vedtatte saker.

§ 3 MEDLEMSSKAP

3.1 Personer over 16 år som ikke er medlem i andre partier og som deler Piratpartiets grunnsyn som beskrevet i Kjerneprogrammet kan bli medlem. Medlemsrettigheter oppnås når kontingent er betalt.

3.2 Medlemsskap med tilhørende rettigheter oppnås bare i ett lokallag, og medlemmet kan bare være med og behandle og stemme over samme sak i ett lokallag. Det enkelte medlem kan selv velge hvilket lokallag man vil være medlem i.

3.3 Rettigheter som medlem utøves personlig, eller ved utnevnelse av delegat på godkjent elektronisk beslutningsteknologi.

§ 4 ORGANISASJON

4.1 Piratpartiets partiorganer i fylket er fylkesstyret og fylkesårsmøtet, samt lokallagene og deres styrer. Unge Pirater kan utnevne en representant til de organer de ønsker.

4.2 Fylkeslagets høyeste myndighet er årsmøtet som normalt skal være avsluttet innen utgangen av mars hvert år. Fylkesstyret kan fastsette annet tidspunkt dersom særlige forhold tilsier det.

4.3 Det skal likevel avholdes møter kontinuerlig på digitale plattformer med bruk av godkjent beslutningsteknologi. Alle medlemmer har rett til å være til stede på årsmøtet.

§ 5 FYLKESSTYRET

5.1 Fylkesstyret leder fylkeslagets arbeid mellom fylkesårsmøtene i samsvar med vedtektene og de vedtak som blir fattet av fylkesårsmøtet.

5.2 Fylkesstyret møtes minst fire ganger mellom hvert ordinære fylkesårsmøte og ellers så ofte som lederen eller to styremedlemmer krever det. Fylkesstyret er beslutningsdyktig når minst halvparten av fylkesstyret er til stede, deriblant fylkesleder eller en nestleder.

5.3 Fylkeslederen kaller fylkesstyret sammen og leder møtene. Om leder ikke møter, leder en nestleder møtene. Møtene skal så langt som praktisk mulig være åpne, og fylkeslagets medlemmer har talerett. Fylkesstyret har ansvar for all politisk og administrativ virksomhet på fylkesnivå, herunder økonomi og daglig drift av fylkeslaget, samt prokura og signatur. Fylkesstyret har ansvar for å inspirere til å stifte nye lokallag og interesselag.

5.4 Videre skal fylkesstyret bidra til at det utarbeides lokale valgprogrammer og at det stilles valglister for Piratpartiet i flest mulig kommuner i fylket. Fylkesstyret bør delegere arbeidsoppgaver til medlemmene iht. oppgaver som kreves utført i fylket.

5.5 Fylkesstyret skal til enhver tid motivere og følge opp aktivitetsgruppene og holde oversikt over hvem som er med i de forskjellige gruppene. Fylkesstyret skal i mellomvalgsår sette i gang en åpen nominasjonsprosess og sørge for at nominasjonsmøtet holdes iht. §7 nominasjon.

§ 6 FYLKESÅRSMØTET

6.1 Fylkeslagets årsmøte og innkalling

For å ha stemme- og forslagsrett på årsmøte må et medlem være registrert medlem senest 31. desember foregående år. Medlemmer som er registrert senest ved årsmøtets start kan delta med talerett. Kunngjøring av årsmøtet skal gjøres til alle medlemmer minst 30 dager før årsmøtet.

6.1.1 Frist for innsending av saker til årsmøtet er 14 dager før årsmøtet. Kunngjøring av forslag og frist gjelder også for kandidatforslag til valgkomiteen. Fylkesårsmøtet skal kun behandle de saker som er satt opp på sakslisten for møtet. Sakspapirer skal sendes ut senest syv dager før årsmøtet. Sakspapirer skal som hovedregel sendes per e-post.

6.1.2 Møtet kan også avholdes på digitale plattformer dersom det er mest praktisk. Dersom møtet avholdes digitalt kan det settes av inntil 14 dager for gjennomføring av årsmøte.

6.2 Konstituering av årsmøte

    Godkjenning av innkalling
    Valg av møteleder og referent
    Godkjenning av saksliste
    Valg av protokollunderskriver(e)
    Eventuelt valg av tellekorps

6.3 Behandling av saker

Som et minimum skal følgende saker behandles på årsmøtet:

    Årsberetning fra styret
    Regnskap/økonomirapport
    Budsjett
    Arbeidsplan
    Innkomne forslag
    Valg av styre og valgkomité
    Kasserer utnevnes av styret

6.4 Styret

Styret skal bestå av leder (kaptein) og to til syv medlemmer (mannskap), herav to nestledere (styrmenn), inkludert ett medlem valgt eller utpekt av Unge Pirater Hordaland. Styret velges for to år. Minst 1/3 av styret skal stille til valg hvert år. Leder velges for to år. Dersom særlige hensyn tilsier det, kan utskiftning av leder/styre skje oftere. Valgkomiteen skal bestå av minst to medlemmer og velges av årsmøtet for neste årsmøte. Valgkomitéen skal legge frem innkomne forslag og eventuelt komme med egne forslag.

6.5 Ekstraordinært årsmøte

Ekstraordinært årsmøte skal avholdes når styret beslutter det, eller når minst tre lokallag i fylket krever det. Ekstraordinært årsmøte kan bare behandle den eller de saker som er angitt i innkallingen til møtet. Tid og sted fastsettes av fylkesstyret. Møtet kan også avholdes på digitale plattformer dersom det er mest praktisk. Det kalles inn til møte med minst 14 dagers varsel, med sakspapirer sendt ut senest syv dager før møtet. Dersom møtet avholdes digitalt kan det settes av inntil 14 dager for gjennomføring av ekstraordinært årsmøte.

6.6 Voteringsregler i fylkeslaget

Møteleder foreslår hvordan voteringene skal foregå, men personvalg skal være skriftlig, alternativt på digitale plattformer og anonymt. Vedtak i andre saker enn de som gjelder vedtektsendringer, ref. §8, gjøres med alminnelig flertall. Ved valg av leder og nestledere kreves over halvparten av de avgitte stemmene. Oppnås ikke dette ved første gangs votering, skal det foretas omvalg mellom de to som har fått flest stemmer.

6.7 Protokoll

Protokollen skal være underskrevet og tilgjengelig for alle partimedlemmer senest 14 dager etter fylkesårsmøtet. Endelig godkjenning av protokollen skjer i det første fylkesstyremøtet etter fylkesårsmøtet. Alternativt kan protokollen godkjennes ved avslutning av årsmøtet dersom protokoll føres direkte på padde under møtet.

6.8 Revisor

Fylkesårsmøtet velger en revisor til å stå for revisjon av fylkeslagets regnskap dersom fylkeslaget er revisjonspliktig. Revisoren kan ikke ha andre verv i fylkeslaget. Ved krav om offentlig godkjent revisor kan årsmøtet bestemme at dette vervet skal utøves av kasserer internt i fylkeslaget.

§ 7 NOMINASJON

Nominasjonsmøter i Piratpartiets fylkeslag i forkant av hhv. stortings- og fylkestingsvalg skal avholdes senest innen utgangen av februar i det året valget finner sted og kalles inn til av fylkesstyret med minst en måneds varsel. Nominasjonsmøtet konstitueres på samme måte som fylkesårsmøtet.

§ 8 VEDTEKTSENDRINGER

8.1 Vedtektsendringer kan kun skje når 2/3 av de tilstedeværende stemmer for. Forslag til vedtektsendringer sendes ut senest 21 dager før fylkesårsmøtet til fylkesstyret og Piratpartiets lokallag i fylket, og de må være kunngjort i saksdokumentene til årsmøtet. Før endringene trer i kraft må de være godkjent av Piratpartiets sentralstyre.

8.2 Et eventuelt avslag på godkjenning i sentralstyret kan ankes til alle fylkeslederne i hele landet som sammen skal avgjøre anken inntil Piratpartiet har opprettet et landsstyre. Landsstyret er etter opprettelse ankeinstans.

§ 9 OPPLØSNING

9.1 Hordaland Piratparti kan kun oppløses dersom minst 75% av stemmene på årsmøtet bestemmer det. Minst 50% av medlemmene må ha foreslått eller støttet behandling av oppløsningsvedtak. Et forslag om oppløsning skal være avgitt minst 30 dager før årsmøtets start.

9.2 Alle midler i Hordaland Piratparti tilgjengelig etter en formell oppløsning tilfaller Piratpartiet sentralt.

9.3 Et vedtak om oppløsning skal godkjennes av Piratpartiets sentralstyret før det trer i kraft.

Retrieved from "https://wiki.piratpartiet.no/index.php?title=Hordaland_Piratparti/Vedtekter&oldid=3740"
Category:

    Hordaland Piratparti
