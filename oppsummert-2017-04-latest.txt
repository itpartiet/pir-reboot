Vi har for tiden en konflikt på gang i Piratpartiet.

Den veldig korte oppsummeringen: Generalsekretæren har tilsynelatende de-facto tatt over makta i Piratpartiet, og bruker udemokratiske virkemidler for å beholde denne - i "Norges mest demokratiske parti".

I en konflikt er det alltid to sider, man bør selvfølgelig vurdere begge sider av en sak - og man bør prøve å se sine egne feil.  Sittende generalsekretær og sentralstyre har antageligvis lagt ned mange timer med gavnelig arbeid som vi ikke kjenner til, i motsetning til de fleste av oss som har vært ganske så passive siden forrige valgkamp.  Vi kan også skjønne at sittende styre kan ha følt det som enten som et kuppforsøk eller som sabotasje da det ble fremmet et forslag om å behandle et mistillitsforslag mot sittende styre og sekretariat på et ekstraordinært landsmøte, midt i en kritisk fase, rett før en god del viktige tidsfrister skulle overholdes.

Allikevel - vi mener fortsatt at vi ikke har gjort noe stort mer galt enn å komme med saklig og velbegrunnet kritikk mot sittende styre og sekretariat - noe det bør være rom for i et demokratisk politisk parti - mens reaksjonen vi har sett fra generalsekretæren har gått over stokk og sten:

Februar:
 * Generalsekretæren ønsker at sentralstyret suspenderer de fem som har signert oppropet om ekstraordinært landsmøte.  Sentralstyret adlyder.  Dette medfører umiddelbart problemer med å få innkalt til årsmøter og få levert inn valglister.
 * Generalsekretæren*) innfører kommunikasjonskontroll - første skritt mot oppløsing av fylkeslagene: samtlige fylkeslagsstyrelister unntatt de tre som er representert i sentralstyret blir endret slik at mail bare går til sekretariatet.  Dette blir gjort i all hemmelighet og oppdaget ved en tilfeldighet.

Mars:
 * Oslo fylkeslag har årsmøte (innkalling sendt til alle.oslo@piratpartiet.no, slik det alltid har blitt gjort - mailinglisten vedlikeholdes manuelt av sekretariatet).  Suspendert fylkeslagsleder gjenvelges ved akklamasjon til lederstillingen, årsmøtet ber sentralstyret om å sørge for at styremailinglistene tilbakestilles, årsmøtet anerkjenner ikke suspensjonene.  Generalsekretæren underkjenner årsmøtereferatet.  Generalsekretæren hevder å vite av 13 Oslomedlemmer som ikke har fått innkallingen.  Styret i Oslo Piratparti ønsker å kalle inn til ekstraordinært møte dersom det faktisk er 13 Oslomedlemmer som ikke har fått innkallingen - men Oslo Piratparti står maktesløs ettersom bare generalsekretæren har tilgang til medlemsregisteret.
 * Hordaland fylkeslag har også årsmøte, dette blir også underkjent av generalsekretæren.
 * Generalsekretæren kaller inn til hastemøte i sentralstyret 23. februar - det trengs "et vedtak som gjør det mulig for generalsekretær å forhindre falske fylkeslag å registrere seg i offentlige registre. Det er dessverre eneste utfallet som kan hjelpe oss å stille lister i alle fylker og stoppe uroen i Piratpartiet" - det faktiske vedtaket delegerer all kontakt med offentlige myndigheter til generalsekretæren, uten å nevne noe eksplisitt om statusene til lokallagene som generalsekretæren ikke annerkjenner.  Det vedtas også at "Alle saker som vedrører underkjente referater fra fylkeslag og lokallag, suspensjonssaker og mistillit mot styret og generalsekretær blir ikke bli behandlet av styret og sekretariatet før Landsmøtet 2017 i Bergen"
 * Generalsekretær og nestleder jobber iherdig med innlevering av alternative valglister i Hordaland og Oslo, til tross for at de vet utmerket godt at de respektive fylkeslagene har full kontroll på dette.
 * Generalsekretæren står som kontaktperson på den alternative Oslolisten - denne inneholder ikke et eneste navn fra Oslo.  Det ringes iherdig rundt fra fredag til og med mandag for å finne noen som er villige til å signere listene.  Til sammenligning har Oslo Piratparti sendt forespørsel til alle.oslo@piratpartiet.no for å finne stortingskandidater, og levert en liste hovedsaklig med Oslonavn.  Det bør være åpenbart at generalsekretærens listearbeid ikke tjener partiets sak.  

April:
 * Generalsekretæren sender ut innkalling til LM2017.  Innkallingen sendes tilsynelatende til en medlemsliste hvor alle kritiske røster er filtrert vekk.  Omlag halvparten av Oslomedlemmene har ikke fått innkallingen.  Bare én person i styret i Hordaland fikk innkallingen.  Vedtekten paragraf 6.6 er helt klart brutt, på flere måter.
 * Generalsekretæren har satt opp en kjøreplan for LM2017 hvor suspensjonssakene behandlet sist.  Skulle generalsekretæren mislykkes i å samle det nødvendige 2/3  flertallet som ihht vedtektene kreves for å ekskludere medlemmer, så skal de suspenderte fortsatt ikke få stemmerett på landsmøtet!
 * Generalsekretæren påstår at Geir Martin Ohna er Piratpartiets eneste gyldige representant i Hordaland, og at dette er bekreftet av Landsstyret - bestående av generalsekretæren og to sentralstyrerepresentanter, ref paragraf 8.7.  Det har ikke blitt gjort noe forsøk på å kalle inn til landsstyremøte siden 2015.  Det finnes ikke noe referat som bekrefter denne handlingen.
 * Generalsekretæren påstår i sentralstyrereferatet at man har hatt et stiftelsesmøte for et nytt Piratparti i Hordaland, med så godt oppmøte at man ikke engang trenger å bruke ordet "interimstyre" - man har fått på plass et ekte nytt styre i Hordaland.  Dette til tross for at medlemsmassen aldri ble kalt inn til dette stiftelsesmøtet.
 * Generalsekretæren ønsker at sentralstyret suspenderer Olav Handeland og Håvard Hatlevik (Hordaland).  I «det mest demokratiske partiet i Norge» (ordrett sitat fra Generalsekretæren) bruker man suspensjoner aktivt for å «slå ned på opprør» - eller, i vår språkdrakt: dempe intern kritikk.  
 * Generalsekretæren anfører at årsaken til de to siste suspensjonene er at disse to utgir seg for å styremedlemmer i Hordaland, og ettersom generalsekretæren har vedtatt å bytte ut styret i Hordaland Piratparti er dette å regne som dokumentfalsk. (vi har dokumentasjon på at Hordalandstyret var anerkjente frem til konflikten startet).
 * Generalsekretæren anfører at flere suspensasjoner i Oslo står for tur i neste sentralstyremøte.
 * Generalsekretæren har hittil fått 7 kritikere suspendert - og flere skal det bli - ettersom de suspenderte ikke får stemmerett på landsmøtet vil dette opplagt kunne ha signifikant effekt på stemmeresultatene på landsmøtet.
 * Generalsekretæren skriver at det er planlagt nytt stiftelsesmøte i Oslo førstkommende lørdag, tre dager etter sentralstyremøtet.  Medlemmene i Oslo er heller ikke blitt kalt inn til nevnte sentralstyremøte.
 * Det lekker litt ut i media at Piratpartiet har stilt to lister i Hordaland - men heldigvis er det Demokratene som vies mest oppmerksomhet.

Se også https://gitlab.com/pir-reboot/pir-reboot/blob/master/fakta.md 

*) antagelse - det kan hende at andre har gjort denne ugjerningen, men generalsekretæren har i allefall ikke løftet en finger for å få det rettet opp.

